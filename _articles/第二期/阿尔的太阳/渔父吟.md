---
title: 漁父吟
author: 張雲起
poem: true
---

泛 彼 滄 浪 水 。 蘭 棹 自 為 控 。

中 流 紛 紛 亂 。 白 濤 隱 蛟 龍 。

靈 獸 自 埋 沒 。 鴟 鷃 蔽 鵠 鴻 。

尼 甫 哭 麒 麟 。 義 士 悲 時 窮 。

問 我 何 所 適 。 問 我 何 所 從 。

獨 钓 風 波 裏 。 寂 寂 思 太 公 。

歸 來 繫 小 舟 。 漂 漂 雲 水 沖 。

吾 身 一 何 似 。 零 落 恐 無 功 。

來 往 春 與 秋 。 一 去 何 匆 匆 。

奄 忽 不 可 留 。 悲 聲 向 長 空 。

清 輝 將 蔓 草 。 寒 鴉 占 梧 桐 。

何 時 一 揮 手 。 琴 音 越 九 重 。

擊 弦 發 慷 慨 。 鶴 響 振 蒼 穹 。

考 槃 在 溪 澗 。 長 歌 邈 青 松 。

臥 餐 菊 之 英 。 坐 看 風 雲 蹤 。

風 雲 接 海 曙 。 爛 爛 八 荒 同 。

山 海 不 能 辨 。 旦 夕 失 霧 中 。

![](/img/《漁父吟》 pic by Stephanie Ma.jpg)
{:.caption.bottom.right.inside caption="Stephanie Ma 马欣韵"}
